% !TeX program = XeLaTeX
% !TeX root = ../pujavidhanam.tex

\setlength{\parindent}{0pt}
\chapt{श्री-सिद्धिविनायक-पूजा}

\input{purvanga/vighneshwara-puja}

\sect{प्रधान-पूजा — श्री-सिद्धिविनायक-पूजा}

\twolineshloka*
{शुक्लाम्बरधरं विष्णुं शशिवर्णं चतुर्भुजम्}
{प्रसन्नवदनं ध्यायेत् सर्वविघ्नोपशान्तये}

प्राणान्  आयम्य।  ॐ भूः + भूर्भुवः॒ सुव॒रोम्।

\dnsub{सङ्कल्पः}

ममोपात्तसमस्तदुरितक्षयद्वारा श्रीपरमेश्वरप्रीत्यर्थं शुभे शोभने मुहूर्ते अद्यब्रह्मणः
द्वितीयपरार्द्धे श्वेतवराहकल्पे वैवस्वतमन्वन्तरे अष्टाविंशतितमे कलियुगे प्रथमे पादे
जम्बूद्वीपे भारतवर्षे भरतखण्डे मेरोः दक्षिणेपार्श्वे शकाब्दे अस्मिन् वर्तमाने व्यावहारिके
प्रभवादि षष्टिसंवत्सराणां मध्ये (  )\see{app:samvatsara_names} नाम संवत्सरे दक्षिनायने 
वर्ष-ऋतौ (कटक/सिंह)-श्रावण-मासे शुक्लपक्षे ( ) शुभतिथौ भृगुवासरयुक्तायाम्
(  )\see{app:nakshatra_names} नक्षत्र (  )\see{app:yoga_names} नाम  योग  ( )\see{app:karanam_names} करण युक्तायां च एवं गुण विशेषण विशिष्टायाम्
अस्याम् ( ) शुभतिथौ 
अस्माकं सकुटुम्बायाः क्षेमस्थैर्य-धैर्य-वीर्य-विजय आयुरारोग्य ऐश्वर्याभिवृद्ध्यर्थम्
धर्मार्थकाममोक्ष\-चतुर्विधफलपुरुषार्थसिद्ध्यर्थं पुत्रपौत्राभि\-वृद्ध्यर्थम् इष्टकाम्यार्थसिद्ध्यर्थम्
मम इहजन्मनि पूर्वजन्मनि जन्मान्तरे च सम्पादितानां ज्ञानाज्ञानकृतमहा\-पातकचतुष्टय
व्यतिरिक्तानां रहस्यकृतानां प्रकाशकृतानां सर्वेषां पापानां सद्य अपनोदनद्वारा सकल 
पापक्षयार्थं श्री-सिद्धिविनायक-प्रसादसिद्ध्यर्थं 
यथाशक्ति-ध्यानावाहनादिषोडशोपचारैः श्री-सिद्धिविनायक-पूजां करिष्ये। तदङ्गं कलशपूजां च करिष्ये। 

श्रीविघ्नेश्वराय नमः यथास्थानं प्रतिष्ठापयामि। शोभनार्थे क्षेमाय पुनरागमनाय च।\\
(गणपति प्रसादं शिरसा गृहीत्वा)

\input{purvanga/aasana-puja}

\input{purvanga/ghanta-puja}

\input{purvanga/kalasha-puja}

\input{purvanga/aatma-puja}

\input{purvanga/pitha-puja}

\input{purvanga/guru-dhyanam}

\dnsub{प्राण-प्रतिष्ठा॥}

असुनीते पुनरिति ऋचं पठित्वा गर्भाधानादिपञ्चदशसंस्कार सिद्धयर्थं पञ्चदशप्रणवावृत्तीः करिष्ये सङ्कल्प पञ्चदशवारं प्रणवमावर्त्य तच्चक्षुर्देवहितम् इतिमन्त्रेण देवस्याज्येन नेत्रोन्मीलनं कृत्वा पञ्चोपचारैः पूजनं कुर्यात् । आसनविधि कृत्वा पुरुषसूक्तन्यासान् विधाय पूजनमारभेत् ॥ 

\sect{षोडशोपचारपूजा}
\begin{center}

\twolineshloka*
{करिष्ये गणनाथस्य व्रतं सम्पत्करं शुभम्}
{भक्तानामिष्टवरदं सर्वमंगल कारणम्}

\twolineshloka*
{एकदन्तं शूर्पकर्णं गजवक्त्रं चतुर्भुजम्}
{पाशाङ्कुशधरं देवं ध्यायेत् सिद्धिविनायकम्}

\twolineshloka*
{ध्यायेद् देवं महाकायं तप्तकाञ्चनसन्निभम्}
% वन्दे गजाननं देवं तप्तकांचन सन्निभम्|
{चतुर्भुजं महाकायं सर्वाभरणभूषितम्}

\twolineshloka*
{दन्ताक्षमालापरशुपूर्ण-मोदकहस्तकम्}
{मोदकासक्तशुण्डाग्रमेकदन्तं विनायकम्}

अस्मिन् बिम्बे/प्रतिमायां/चित्रपटे श्री-सिद्धिविनायकं ध्यायमि।

\twolineshloka*
{आवाहयामि विघ्नेश सुरराजाचितेश्वर}
{अनाथनाथ सर्वज्ञ पूजार्थं गणनायक}

\twolineshloka*
{स॒हस्र॑शीर्‌षा॒ पुरु॑षः। स॒ह॒स्रा॒क्षः स॒हस्र॑पात्}
{स भूमिं॑ वि॒श्वतो॑ वृ॒त्वा। अत्य॑तिष्ठद्दशाङ्गु॒लम्}
अस्मिन् बिम्बे/प्रतिमायां/चित्रपटे श्री-सिद्धिविनायकम् आवाहयामि।
\medskip

\twolineshloka*
{विचित्ररत्नरचितं दिव्यास्तरणसंयुतम्}
{स्वर्णसिंहासनं चारु गृहाण सुरपूजित}

\twolineshloka*
{पुरु॑ष ए॒वेद सर्वम्। यद्भू॒तं यच्च॒ भव्यम्}
{उ॒तामृ॑त॒त्वस्येशा॑नः। यदन्ने॑नाति॒रोह॑ति}
श्री-सिद्धिविनायकाय नमः आसनं समर्पयामि।\medskip

\twolineshloka*
{सर्वतीर्थसमानीतं पाद्यं गन्धादिसंयुतम्}
{विघ्नराज गृहाणेनदं भगवन् भक्तवत्सल}

\twolineshloka*
{ए॒तावा॑नस्य महि॒मा। अतो॒ ज्यायाश्च॒ पूरु॑षः}
{पादोऽस्य॒ विश्वा॑ भू॒तानि॑। त्रि॒पाद॑स्या॒मृतं॑ दि॒वि}
श्री-सिद्धिविनायकाय नमः पाद्यं समर्पयामि।\medskip

\twolineshloka*
{अर्घ्यं च फलसंयुक्तं गन्धपुष्पाक्षतैर्युतम्}
{गणाध्यक्ष नमस्तेऽस्तु गृहाण करुणानिधे}

\twolineshloka*
{त्रि॒पादू॒र्ध्व उदै॒त्पुरु॑षः। पादोऽस्ये॒हाऽऽभ॑वा॒त्पुन॑}
{ततो॒ विश्व॒ङ्व्य॑क्रामत्। सा॒श॒ना॒न॒श॒ने अ॒भि}
श्री-सिद्धिविनायकाय नमः अर्घ्यं समर्पयामि।\medskip

\twolineshloka*
{विनायक नमस्तुभ्यं त्रिदशैरभिवन्दित}
{गङ्गाहृतेन तोयेन शीघ्रमाचमनं कुरु}

\twolineshloka*
{तस्माद्वि॒राड॑जायत। वि॒राजो॒ अधि॒ पूरु॑षः}
{स जा॒तो अत्य॑रिच्यत। प॒श्चाद्भूमि॒मथो॑ पु॒रः}
श्री-सिद्धिविनायकाय नमः आचमनीयं समर्पयामि।\medskip

\twolineshloka*
{दध्याज्यमधुसंयुक्तं मधुपर्कं मयाहृतम्}
{गृहाण सर्वलोकेश गणनाथ नमोऽस्तु ते}

\twolineshloka*
{यत्पुरु॑षेण ह॒विषा। दे॒वा य॒ज्ञमत॑न्वत}
{व॒स॒न्तो अ॑स्याऽऽसी॒दाज्यम्। ग्री॒ष्म इ॒ध्मः श॒रद्ध॒विः}
श्री-सिद्धिविनायकाय नमः मधुपर्कं समर्पयामि।\medskip

\twolineshloka*
{पयो दधि घृतं चैव शर्करामधुसंयुतम्}
{पञ्चामृतं गृहाणेदं स्नानाय गणनायक}

श्री-सिद्धिविनायकाय नमः पञ्चामृतस्नानम् समर्पयामि।\medskip

\twolineshloka*
{गङ्गादिसर्वतीर्थेभ्य आनीतं तोयमुत्तमम्}
{भक्त्या समर्पितं तुभ्यं स्नानायाभीष्टदायक}

\twolineshloka*
{स॒प्तास्या॑ऽऽसन्  परि॒धय॑। त्रिः स॒प्त स॒मिध॑ कृ॒ताः}
{दे॒वा यद्य॒ज्ञं त॑न्वा॒नाः। अब॑ध्न॒न् पु॑रुषं प॒शुम्}
श्री-सिद्धिविनायकाय नमः शुद्धोदकस्नानं समर्पयामि। स्नानानन्तरम् आचमनीयं समर्पयामि।\medskip

\twolineshloka*
{रक्तवस्त्रयुगं देव दिव्यं काञ्चनसम्भवम्}
{सर्वप्रद गृहाणेदं लम्बोदर हरात्मज}

\twolineshloka*
{तं य॒ज्ञं ब॒र्{}हिषि॒ प्रौक्षन्। पुरु॑षं जा॒तम॑ग्र॒तः}
{तेन॑ दे॒वा अय॑जन्त। सा॒ध्या ऋष॑यश्च॒ ये}
श्री-सिद्धिविनायकाय नमः वस्त्रं समर्पयामि।\medskip

राजतं ब्रह्मसूत्रं च काञ्चनं चोत्तरीयकम्॥
गृहाण चारु सर्वज्ञ भक्तानां वरदो भव ॥

\twolineshloka*
{तस्माद्य॒ज्ञाथ्स॑र्व॒हुत॑। सम्भृ॑तं पृषदा॒ज्यम्}
{प॒शूस्ताश्च॑क्रे वाय॒व्यान्। आ॒र॒ण्यान्ग्रा॒म्याश्च॒ ये}
श्री-सिद्धिविनायकाय नमः यज्ञोपवीतं समर्पयामि।\medskip

उद्यद्भास्करसङ्काशं सन्ध्यावदरुणं प्रभो।
वीरालङ्करणं दिव्यं सिन्दूरं प्रतिगृह्यताम्॥
श्री-सिद्धिविनायकाय नमः सिन्दूरं समर्पयामि।\medskip

नानाविधानि दिव्यानि नानारत्नोज्ज्वलानि च ॥ 
भूषणानि गृहाणेश पार्वतीप्रियनन्दन॥
आभरणानि ॥

कस्तूरीरोचनाचन्द्रकुङ्कुमैश्च समन्वितम्।
विलेपनं सुरश्रेष्ठ चन्दनं प्रतिगृह्यताम्॥

रक्ताक्षतांश्च देवेश गृहाण द्विरदानन।
ललाटपटले चन्द्रस्तस्योपरि विधार्यताम्॥
अक्षतान् ॥

\twolineshloka*
{तस्माद्य॒ज्ञाथ्स॑र्व॒हुत॑। ऋच॒ सामा॑नि जज्ञिरे}
{छन्दासि जज्ञिरे॒ तस्मात्। यजु॒स्तस्मा॑दजायत}
दिव्यपरिमलगन्धान् धारयामि। गन्धस्योपरि हरिद्राकुङ्कुमं समर्पयामि। अक्षतान् समर्पयामि।\medskip

\twolineshloka*
{माल्यादीनि सुगन्धीनि मालत्यादीनि मे प्रभो}
{मयाहृतानि पुष्पाणि पूजार्थ प्रतिगृह्यताम्}

\twolineshloka*
{करवीरैजातिकुसुमैश्चंपकैर्बकुलैः शुभैः}
{शतपत्रैश्च कह्लारैरर्चयेद् गणनायकम्}

\twolineshloka*
{तस्मा॒दश्वा॑ अजायन्त। ये के चो॑भ॒याद॑तः}
{गावो॑ ह जज्ञिरे॒ तस्मात्। तस्माज्जा॒ता अ॑जा॒वय॑}
पुष्पाणि समर्पयामि।  पुष्पैः पूजयामि।

\dnsub{अङ्गपूजा}
\begin{longtable}{ll@{~नमः — }l}
१. & पार्वतीनन्दनाय & पादौ पूजयामि\\
२. & गणेशाय & गुल्फौ पूजयामि\\
३. & जगद्धात्रे & जङ्घे पूजयामि\\
४. & जगद्वल्लभाय & जानुनी पूजयामि\\
५. & उमापुत्राय & ऊरू पूजयामि\\
६. & विकटाय & कटिं पूजयामि\\
७. & गुहाग्रजाय & गुह्यं पूजयामि\\
८. & महत्तमाय & मेढ्रं पूजयामि\\
९. & नाथाय & नाभिं पूजयामि\\
१०. & उत्तमाय & उदरं पूजयामि\\
११. & विनायकाय & वक्षः पूजयामि\\
१२. & पाशच्छिदे & पार्श्वौ पूज्यामि\\
१३. & हेरंबाय & हृदयं पूजयामि\\
१४. & कपिलाय & कण्ठं पूजयामि\\
१५. & स्कन्दाग्रजाय & स्कन्धौ पूजयामि\\
१६. & हरसुताय & हस्तान् पूजयामि\\
१७. & ब्रह्मचारिणे & बाहून् पूजयामि\\
१८. & सुमुखाय & मुखं पूजयामि\\
१९. & एकदन्ताय & दन्तौ पूजयामि\\
२०. & विघ्ननेत्रे & नेत्रे पूजयामि\\
२१. & शूर्पकर्णाय & कर्णौ पूजयामि\\
२२. & फालचन्द्राय & फालं पूजयामि\\
२३. & नागाभरणाय & नासिकां पूजयामि\\
२४. & चिरन्तनाय & चुबुकं पूजयामि\\
२५. & स्थूलौष्ठाय & ओष्ठौ पूजयामि\\
२६. & गळन्मदाय & गण्डौ पूजयामि\\
२७. & कपिलाय & कचान् पूजयामि\\
२८. & शिवप्रियाय & शिरः पूजयामि\\
२९. & सर्वमङ्गळसुताय & सर्वाण्यङ्गानि पूजयामि\\

\end{longtable}

\dnsub{एकविंशति-पत्र-पूजा}

\begin{longtable}{ll@{~नमः — }l@{-पत्रं समर्पयामि}}
    १. & सुमुखाय &  मालती\\
    २. & उमापुत्राय &  माची\\
    ३. & हेरम्बाय & बृहती\\
    ४. & लम्बोदराय &  बिल्व\\
    ५. & द्विरदाननाय &  दूर्वा\\
    ६. & धूमकेतवे &  दुर्धूर\\
    ७. & बृहते &  बदरी\\
    ८. & अपवर्गदाय & अपामार्ग\\
    ९. & द्वैमातुराय &  तुलसी\\
    १०. & चिरन्तनाय &  चूत\\
    ११. & कपिलाय &  करवीर\\
    १२. & विष्णुस्तुताय &  विष्णुकान्त\\
    १३. & अमलाय &  आमलकी\\
    १४. & महते &  मरुवक\\
    १५. & सिन्धूराय &  सिन्धूर\\
    १६. & गजाननाय &  जाती\\
    १७. & गण्डगळन्मदाय &  गण्डली\\
    १८. & शङ्करीप्रियाय &  शमी\\
    १९. & भृङ्गराजत्कटाय &  भृंगराज\\
    २०. & अर्जुनदन्ताय &  अर्जुन\\
    २१. & अर्कप्रभाय &  अर्क\\
\end{longtable}
    

\dnsub{एकविंशति-पुष्प-पूजा}

\begin{longtable}{ll@{-गणपतये नमः — }ll@{-पुष्पं समर्पयामि}}
    १. & पञ्चास्य & पुन्नाग&\\
    २. & महा & मंदार&\\
    ३. & धीर &  दाडिमी&\\
    ४. & विष्वक्सेन &  वकुळ&\\
    ५. & आमोद &  अमृणाळ&\\
    ६. & प्रमथ &  पाटली&\\
    ७. & रुद्र &  द्रोण&\\
    ८. & विद्या &  दुर्धूर&\\
    ९. & विघ्न &  चंपक&\\
    १०. & दुरित &  रसाल&\\
    ११. & कामितार्थ &  केतकी&\\
    १२. & सम्मोह &  माधवी&\\
    १३. & विष्णु &  श्यामक&\\
    १४. & ईश &  अर्क&\\
    १५. & गजास्य &  कल्हार&\\
    १६. & सर्वसिद्धि &  सेवन्तिका&\\
    १७. & वीर &  बिल्व&\\
    १८. & कन्दर्प &  करवीर&\\
    १९. & उच्छिष्ट &  कुन्द&\\
    २०. & ब्रह्म &  पारिजात&\\
    २१. & ज्ञान &  जाती&\\
\end{longtable}
    
\dnsub{एकविंशति-दूर्वायुग्म-पूजा}

\begin{longtable}{ll@{~नमः — दूर्वायुग्मं समर्पयामि।}}
    १. & गणाधिपाय \\
    २. & पाशाङ्कुशधराय \\
    ३. & आखुवाहनाय \\
    ४. & विनायकाय \\
    ५. & ईशपुत्राय \\
    ६. & सर्वसिद्धि-प्रदाय \\
    ७. & एकदन्ताय \\
    ८. & इभवक्त्राय \\
    ९. & मूषिकवाहनाय \\
    १०. & कुमारगुरवे \\
    ११. & कपिलवर्णाय \\
    १२. & ब्रह्मचारिणे \\
    १३. & मोदकहस्ताय \\
    १४. & सुरश्रेष्ठाय \\
    १५. & गजनासिकाय \\
    १६. & कपित्थफल-प्रियाय \\
    १७. & गजमुखाय \\
    १८. & सुप्रसन्नाय \\
    १९. & सुराग्रजाय \\
    २०. & उमापुत्राय \\
    २१. & स्कन्दप्रियाय \\
\end{longtable}
    

\begingroup
\setlength{\columnseprule}{1pt}
\let\chapt\sect
\input{../namavali-manjari/100/Ganapati_108.tex}

\endgroup

\twolineshloka*
{दशाङ्गं गुग्गुलुं धूपं सुगन्धं च मनोहरम्}
{गृहाण सर्वदेवेश उमापुत्र नमोस्तु ते} 

\twolineshloka*
{यत्पुरु॑षं॒ व्य॑दधुः। क॒ति॒धा व्य॑कल्पयन्}
{मुखं॒ किम॑स्य॒ कौ बा॒हू। कावू॒रू पादा॑वुच्येते}
श्री-सिद्धिविनायकाय नमः धूपमाघ्रापयामि।\medskip

\twolineshloka*
{सर्वज्ञ सर्वलोकेश त्रैलोक्यतिमिरापह}
{गृहाण मङ्गलं दीपं रुद्रप्रिय नमोऽस्तु ते}

\twolineshloka*
{ब्रा॒ह्म॒णोऽस्य॒ मुख॑मासीत्। बा॒हू रा॑ज॒न्य॑ कृ॒तः}
{ऊ॒रू तद॑स्य॒ यद्वैश्य॑। प॒द्भ्या शू॒द्रो अ॑जायत}

उद्दीप्यस्व जातवेदोऽप॒घ्नन्निर्ऋ॑तिं॒ मम॑।\\
प॒शूश्च॒ मह्य॒माव॑ह॒ जीव॑नं च॒ दिशो॑ दिश॥ \\
मा नो॑ हिसीज्जातवेदो॒ गामश्वं॒ पुरु॑षं॒ जग॑त्।\\
अबि॑भ्र॒दग्न॒ आग॑हि श्रि॒या मा॒ परि॑पातय॥ \\

श्री-सिद्धिविनायकाय नमः अलङ्कारदीपं सन्दर्शयामि।\medskip

ॐ भूर्भुवः॒ सुवः॑। + ब्र॒ह्मणे॒ स्वाहा᳚।

\twolineshloka*
{नानाखाद्यमयं दिव्यं नैवेद्यं ते निवेदितम्}
{मया भक्त्या शिवापुत्र गृहाण गणनायक}

\twolineshloka*
{च॒न्द्रमा॒ मन॑सो जा॒तः। चक्षो॒ सूर्यो॑ अजायत}
{मुखा॒दिन्द्र॑श्चा॒ग्निश्च॑। प्रा॒णाद्वा॒युर॑जायत}

श्री-सिद्धिविनायकाय नमः (	) निवेदयामि, \\
अमृतापिधानमसि। निवेदनानन्तरम् आचमनीयं समर्पयामि।\medskip

\twolineshloka*
{एलोशीरलवङ्गादिकर्पूरपरिवासितम्}
{प्राशनार्थं कृतं तोयं गृहाण गणनायक}

मध्ये पा०  उत्तरापो० मुखप्रक्षालनम् ॥

\twolineshloka*
{मलयाचलसंभूतं कर्पूरेण समन्वितम्}
{करोद्वर्तनकं चारु गृह्यतां जगतः पते} 
करोद्वर्तनम्॥

\twolineshloka*
{बीजपूराम्रपनसखजूरीकदलीफलम्} 
{नारिकेलफलं दिव्यं गृहाण गणनायक} 

\twolineshloka*
{इदं फलं मया देव स्थापितं पुरतस्तव}
{तेन मे सफलावाप्तिर्भवेजन्मनि जन्मनि}
फलम् समर्पयामि।\medskip
  
\twolineshloka*
{एकविंशतिसंख्याकान् मोदकान् घृतपाचितान्} 
{नैवेद्यं सफलं दद्यान्नमस्ते विघ्ननाशिने} 
   
   गणेशाय   मोदकार्प० ।

    पूगीफलं महद्दिव्यं नागवल्ल्याद० ताम्बूलम् ॥ 
    \twolineshloka*
    {पूगीफलसमायुक्तं नागवल्लीदलैर्युतम्}
    {कर्पूरचूर्णसंयुक्तं ताम्बूलं प्रतिगृह्यताम्}
    श्री-सिद्धिविनायकाय नमः कर्पूरताम्बूलं समर्पयामि।\medskip
      

हिरण्यगर्भेति दक्षिणाम् ॥ 

\twolineshloka*
{वज्रमाणिक्यवैदूर्यमुक्ताविद्रुममण्डितम्}  
{पुष्परागसमायुक्तं भूषणं प्रतिगृह्यताम्} 

भूषणानि ॥

\twolineshloka*
{दूर्वायुग्मं गृहीत्वा तु गन्धपुष्पाक्षतैर्युतम्} 
{पूजयेत्सिद्धिविघ्नेशं प्रत्येकं पूर्वनामभिः} 

\twolineshloka*
{गणाधिप नमस्तेऽस्तु उमापुत्राघनाशन}
{एकदन्तेभवक्रेति तथा मूषकवाहन}

\twolineshloka*
{विनायकेशपुत्रेति सर्वसिद्धिप्रदायक}
{कुमारगुरवे नित्यं पूजनीयः प्रयत्नतः}

इतिदूर्वार्पणम् ॥

नमो व्रातपतये नमो गणपतये नमः प्रमथपतये नमस्ते अस्तु लम्बोदरायैकदन्ताय विघ्नविनाशिने शिवसुताय श्रीवरदमू‍र्तये॑ नमो॒ नमः॥

\twolineshloka*
{विघ्नेश्वर विशालाक्ष सर्वाभीष्टफलप्रद}
{प्रदक्षिणं करोमि त्वां सर्वान्कामान् प्रयच्छ मे}

\twolineshloka*
{नाभ्या॑ आसीद॒न्तरि॑क्षम्। शी॒र्ष्णो द्यौः सम॑वर्तत}
{प॒द्भ्यां भूमि॒र्दिश॒ श्रोत्रात्। तथा॑ लो॒का अ॑कल्पयन्}

\twolineshloka*
{चन्द्रादित्यौ च धरणी विद्युदग्निस्तथैव च}
{त्वमेव सर्वतेजांसि आतिक्यं प्रतिगृह्यताम्} 

\twolineshloka*
{वेदा॒हमे॒तं पुरु॑षं म॒हान्तम्। आ॒दि॒त्यव॑र्णं॒ तम॑स॒स्तु पा॒रे}
{सर्वा॑णि रू॒पाणि॑ वि॒चित्य॒ धीर॑। नामा॑नि कृ॒त्वाऽभि॒वद॒\an{} यदास्ते}
श्री-सिद्धिविनायकाय नमः समस्त अपराध क्षमापनार्थं कर्पूरनीराजनं दर्शयामि।\\
कर्पूरनीरजनानन्तरम् आचमनीयं समर्पयामि।\medskip

\twolineshloka*
{धा॒ता पु॒रस्ता॒द्यमु॑दाज॒हार॑। श॒क्रः प्रवि॒द्वान्  प्र॒दिश॒श्चत॑स्रः}
{तमे॒वं वि॒द्वान॒मृत॑ इ॒ह भ॑वति। नान्यः पन्था॒ अय॑नाय विद्यते}

यो॑ऽपां पुष्पं॒ वेद॑। पुष्प॑वान् प्र॒जावान् पशु॒मान् भ॑वति।\\
च॒न्द्रमा॒ वा अ॒पां पुष्पम्। पुष्प॑वान् प्र॒जावान् पशु॒मान् भ॑वति।\\
य ए॒वं वेद॑। यो॑ऽपामा॒यत॑नं॒ वेद॑। आ॒यत॑नवान् भवति।\medskip

ओं तद्ब्र॒ह्म। ओं तद्वा॒युः। ओं तदा॒त्मा।\\ ओं᳚ तथ्स॒त्यम्‌।
ओं᳚ तथ्सर्वम्᳚‌। ओं तत्पुरो॒र्नमः॥\medskip

अन्तश्चरति॑ भूते॒षु॒ गुहायां वि॑श्वमू॒र्तिषु। \\
त्वं यज्ञस्त्वं वषट्कारस्त्वमिन्द्रस्त्व\\ रुद्रस्त्वं विष्णुस्त्वं ब्रह्म त्वं॑ प्रजा॒पतिः। \\
त्वं त॑दाप॒ आपो॒ ज्योती॒ रसो॒ऽमृतं॒ ब्रह्म॒ भूर्भुवः॒ सुव॒रोम्‌॥\medskip

\medskip

श्री-सिद्धिविनायकाय नमः वेदोक्तमन्त्रपुष्पाञ्जलिं समर्पयामि।\medskip

\twolineshloka*
{नमस्ते विघ्नसंहत्रे नमस्ते ईप्सितप्रद} 
{नमस्ते देवदेवेश नमस्ते गणनायक} 

॥ सप्तास्यासन्परि० नमस्कारान् ॥ 

\twolineshloka*
{विनायकेशपुत्रः त्वं गजराज सुरोत्तम}
{देहि मे सकलान् कामान्वन्दे सिद्धिविनायक} 

\twolineshloka*
{य॒ज्ञेन॑ य॒ज्ञम॑यजन्त दे॒वाः। तानि॒ धर्मा॑णि प्रथ॒मान्या॑सन्}
{ते ह॒ नाकं॑ महि॒मान॑ सचन्ते। यत्र॒ पूर्वे॑ सा॒ध्याः सन्ति॑ दे॒वाः}

-छत्रचामर-नृत्त-गीत-वाद्यादि समस्तराजोपचारान् समर्पयामि॥\medskip

\twolineshloka*
{यन्मयाचरितं देव व्रतमेतत्सुदुर्लभम् }
{गणेश त्वं प्रसन्नः सन्सफलं कुरु सर्वदा}

\twolineshloka*
{विनायक गणेशान सर्वदेवनमस्कृत}
{पार्वतीप्रिय विघ्नेश मम विघ्नान्निवारय} 

\twolineshloka*
{नमो नमो गणेशाय नमस्ते विश्वरूपिणे}
{निर्विघ्नं कुरु मे कामं नमामि त्वां गजानन}

\twolineshloka*
{अगजाननपद्मार्कं गजाननमहर्निशम्}
{अनेकदं तं भक्तानामेकदन्तं मुपास्महे}

\twolineshloka* 
{ विनायक वरं देहि महात्मन् मोदकप्रिय}
{अविघ्नं कुरु मे देव सर्वकार्येषु सर्वदा}

प्रार्थना ॥

\dnsub{अर्घ्यम्}
\resetShloka
ममोपात्तसमस्तदुरितक्षयद्वारा श्री-सिद्धिविनायक-प्रीत्यर्थं श्री-सिद्धिविनायक-पूजान्ते क्षीरार्घ्यप्रदानं करिष्ये॥

(हस्ते साक्षतपुष्पं क्षीरं गृहीत्वा)

\twolineshloka
{अर्घ्यं गृहाण हेरम्ब वरप्रद विनायक}
{गन्धपुष्पाक्षतैर्युक्तं भक्त्या दत्तं मया प्रभो}
श्री-सिद्धिविनायकाय नमः इदमर्घ्यम् इदमर्घ्यम् इदमर्घ्यम्।

\twolineshloka
{नमस्ते भिन्नदन्ताय नमस्ते हरसूनवे}
{इदमर्घ्यं प्रदास्यामि गृहाण गणनायक}
श्री-सिद्धिविनायकाय नमः इदमर्घ्यम् इदमर्घ्यम् इदमर्घ्यम्।

\twolineshloka
{नमस्तुभ्यं गणेशाय नमस्ते विघ्ननायक}
{पुनरर्घ्यं प्रदास्यामि गृहाण गणनायक}
श्री-सिद्धिविनायकाय नमः इदमर्घ्यम् इदमर्घ्यम् इदमर्घ्यम्।

\dnsub{उपायन-दानम्}
\centerline{आचार्य पूजा}

अद्यपूर्वोक्त एवंगुण विशेषण विशिष्टाया मस्यां चतुर्थ्यां शुभतिथौ सिद्धिविनायक पूजा फलसिद्ध्यर्थं ब्राह्मणपूजां उपायन दानं च करिष्ये ॥ महागणपति स्वरूपस्य ब्राह्मणस्य इदमासनम् । गन्धादि सकलाराधनैः स्वर्चितम् ॥

\twolineshloka*
{अथैकविंशति गृह्य मोदकान् घृतपाचितान्}
{स्थापयित्वा गणाध्यक्षसमीपे कुरुनन्दन}

\twolineshloka*
{दश विप्राय दातव्याः स्थापयेद्दश आत्मनि}
{एक गणाधिपे दद्यात्सघृतं मोदकं शुभम्}

\twolineshloka*
{दशानां मोदकानां च फलदक्षिणया युतम्}
{विप्राय फलसिद्धयर्थं वायनं प्रददाम्यहम्} 

\centerline{वायनमन्त्रः}

\twolineshloka*
{विनायकस्य प्रतिमां वस्त्रयुग्मेन वेष्टिताम् }
{तुभ्यं संप्रददे विप्र प्रीयतां में गजाननः}

\twolineshloka*
{गणेशः प्रतिगृह्णाति गणेशो वै ददाति च}
{गणेशस्तारकोभाभ्यां गणेशाय नमो नमः}

इति प्रतिमादानमन्त्रः॥

इदमुपायनं सदक्षिणाकं सतांबूलं सिद्धिविनायक्प्रीतिं कामयमानः तुभ्यमहं सम्प्रददे॥

इत्युपायनदानम्॥

\sect{प्रार्थना}

\input{../stotra-sangrahah/stotras/ganesha/MahaGaneshaPancharatnam.tex}
\input{../stotra-sangrahah/stotras/ganesha/GaneshaBhujangam.tex}

\sect{अपराध-क्षमापनम्}

\twolineshloka*
{यस्य स्मृत्या च नामोक्त्या तपः पूजाक्रियादिषु} 
{न्यूनं सम्पूर्णतां याति सद्यो वन्दे गजाननम्} 

अनया पूजया सिद्धिविनायकः प्रीयताम्॥ 

\fourlineindentedshloka*
{कायेन वाचा मनसेन्द्रियैर्वा}
{बुद्‌ध्याऽऽत्मना वा प्रकृतेः स्वभावात्}
{करोमि यद्यत् सकलं परस्मै}
{नारायणायेति समर्पयामि}

ॐ तत्सद्ब्रह्मार्पणमस्तु।

\sect{कथा}

\twolineshloka
{शौनकाद्या ऋषिगणा नैमिषारण्यवासिनः}
{सूतं पौराणिकं श्रेष्ठमिदमूचुर्वचस्तदा}%॥१॥

\uvacha{ऋषय ऊचुः}

\twolineshloka
{निर्विघ्ने तु कार्याणि कथं सिध्यन्ति सूतज}
{अर्थसिद्धिः कथं नृणां पुत्रसौभाग्यसम्पदः}%॥२॥

\twolineshloka
{दम्पत्योः कलहे चैव बन्धुभेदे तथा नृणाम्}
{उदासीनेषु लोकेषु कथं सुमुखता भवेत्}%॥३॥

\twolineshloka
{विद्यारम्भे तथा नृणां वाणिज्ये च कृतथा}
{नृपतेः परचक्र च जयसिद्धिः कथं भवेत्}%॥४॥

\twolineshloka
{कां देवतां नमस्कृत्य कार्यसिद्धिर्भवेन्नणाम्}
{एतत् समस्तं विस्तार्य ब्रूहि मे सूत पृच्छतः}%॥५॥

\uvacha{सूत उवाच}
\twolineshloka
{सन्नद्धयोः पुरा विप्राः कुरुपाण्डवसेनयोः}
{पृष्टवान् देवकीपुत्रं कुन्तीपुत्रो युधिष्ठिरः}%॥६॥ 

\uvacha{युधिष्ठिर उवाच}

\twolineshloka
{निर्विघ्नेन जयं मह्यं वद त्वां देवकीसुत}
{कां देवतां नमस्कृत्य सम्यग्राज्यं लभेमहि}%॥७॥

\uvacha{कृष्ण उवाच}

\twolineshloka
{पूजयस्व गणाध्यक्षमुमा-मल-समुद्भवम्}
{तस्मिन् सम्पूजिते देवे ध्रुवं राज्यमवाप्स्यसि}%॥८॥

\uvacha{युधिष्ठिर उवाच}

\twolineshloka
{देव केन विधानेन पूजनीयो गणाधिपः}
{पूजितस्तु तिथौ कस्यां सिद्धिदो गणपो भवेत्}%॥९॥

\uvacha{कृष्ण उवाच}

\twolineshloka
{मासि भाद्रपदे शुक्ले चतुर्थ्यां पूजयेन्नृप}
{मासि माघे श्रावणे वा मार्गशीर्षेऽथवा भवेत्}%॥१०॥

\twolineshloka
{गजवक्त्रं तु शुक्लायां चतुर्थ्यां पूजयेन्नृप}
{यदा चोत्पद्यते भक्तिस्तदा पूज्यो गणाधिपः}%॥११॥

\twolineshloka
{प्रातः शुक्लतिलैः स्नात्वा मध्याह्ने पूजयेन्नृप}
{निष्कमात्रसुवर्णेन तदर्धार्धेन वा पुनः}%॥१२॥

\twolineshloka
{स्वशक्त्या गणनाथस्य स्वर्णरौप्यमयाकृतिम्}
{अथवा मृन्मयीं कुर्याद् वित्तशाठ्यं न कारयेत्}%॥१३॥

\twolineshloka
{एकदन्तं शूर्पकर्णं गजवक्त्रं चतुर्भुजम्}
{पाशाङ्कुशधरं देवं ध्यायेत् सिद्धिविनायकम्}%॥१४॥

\twolineshloka
{ध्यात्वा चानेन मन्त्रेण स्नाप्य पञ्चामृतैः पृथक्}
{गणाध्यक्षेति नाम्ना वै गन्धं दद्याच्च भक्तितः}%॥१५॥

\twolineshloka
{आवाहनार्थे पाद्यं च दत्त्वा पश्चात् प्रयत्नतः}
{रक्तवस्त्रयुगं सर्वप्रदं दद्याच्च भक्तितः}%॥१६॥

\twolineshloka
{विनायकेति पुष्पाणि धूपं चोमासुताय च}
{दीपं रुद्रप्रियायेति नैवेद्यं विघ्ननाशिने}%॥१७॥

\twolineshloka
{किञ्चित् सुवर्णं पूजां च ताम्बूलं च समर्पयेत्}
{ततो दूर्वाङ्कुरान् गृह्य विंशति चैकमेव हि}%॥१८॥

\twolineshloka
{पूजनीयः प्रयत्नेन एभिर्नामपदैः पृथक्}
{गणाधिप नमस्तेऽस्तु उमापुत्राघनाशन}%॥१९॥

\twolineshloka
{विनायकेशपुत्रेति सर्वसिद्धिप्रदायक}
{एकदन्तेभवक्रेति तथा मूषकवाहन}%॥२०॥

\twolineshloka
{कुमारगुरवे तुभ्यं पूजनीयः प्रयत्नतः}
{दूर्वायुग्मं गृहीत्वा तु गन्धपुष्पाक्षतैर्युतम्}%॥२१॥

\twolineshloka
{एकैकेन तु नाम्ना वै दत्त्वैकं सर्वनामभिः}
{अथैकविंशतिं गृह्य मोदकान् घृतपाचितान्}%॥२२॥

\twolineshloka
{स्थापयित्वा गणाध्यक्षसमीपे कुरुनन्दन}
{दश विप्राय दातव्याः स्वयं ग्राह्यास्तथा दश}%॥२३॥

\twolineshloka
{एकं गणाधिपे दद्यात् सनैवेद्यं नृपोत्तम}
{विनायकस्य प्रतिमां ब्राह्मणाय निवेदयेत्}%॥२४॥

\twolineshloka
{विनायकस्य प्रतिमां वस्त्रयुग्मेन वेष्टिताम्}
{तुभ्यं सम्प्रददे विप्र प्रीयतां मे गजाननः}%॥२५॥

\twolineshloka
{विनायक गणेश त्वं सर्वदेवनमस्कृत}
{पार्वतीप्रिय विघ्नेश मम विघ्नं विनाशय}%॥२६॥

\twolineshloka
{गणेशः प्रतिगृह्णाति गणेशो वै ददाति च}
{गणेशस्तारकोभाभ्यां गणेशाय नमो नमः}%॥२७॥

\twolineshloka
{कृत्वा नैमित्तिकं कर्म पूजयेदिष्टदेवताम्}
{ब्राह्मणान् भोजयेत् पश्चाद् भुञ्जीयात् तैलवर्जितम्}%॥२८॥

\twolineshloka
{एवं कृते धर्मराज गणनाथस्य पूजने}
{विजयस्ते भवेन्नूनं सत्यं सत्यं मयोदितम्}%॥२९॥

\twolineshloka
{त्रिपुरं हन्तुकामेन पूजितः शूलपाणिना}
{शक्रेण पूजितः पूर्वं वृत्रासुरवधेच्छया}%॥३०॥

\twolineshloka
{अन्वेषयन्त्या भर्तारं पूजितोऽहल्यया पुरा}
{नलस्यान्वेषणार्थाय दमयन्त्या पुराऽऽर्चितः}%॥३१॥

\twolineshloka
{रघुनाथेन तद्वच्च सीतायान्वेषणे पुरा}
{द्रष्टुं सीतां महाभागां वीरेण च हनूमता}%॥३२॥

\twolineshloka
{भगीरथेन तद्वच्च गङ्गामानयता पुरा}
{अमृतोत्पादनार्थाय तथा देवासुरैरपि}%॥३३॥

\twolineshloka
{अमृतं हरता पूर्वं वैनतेयेन पक्षिणा}
{आराधितो गणाध्यक्षो ह्यमृतं च हृतं बलात्}%॥३४॥

\twolineshloka
{रुक्मिणीहेतुकामेन पूजितोऽसौ मया प्रभुः}
{तस्य प्रसादाद्राजेन्द्र रुक्मिणीं प्राप्तवानहम्}%॥३५॥

\twolineshloka
{यदा पूर्वं हि दैत्येन हृतो रुक्मिणिनन्दनः}
{आराधितो मया तद्वद् रुक्मिण्या सहितेन च}%॥३६॥

\twolineshloka
{कुष्ठव्याधियुतेनाथ साम्बेनाऽऽराधितः पुरा}
{जयकामस्तथा शीघ्रं त्वमाराधय शाङ्करिम्}%॥३७॥

\twolineshloka
{विद्याकामो लभेद् विद्यां धनकामो धनं तथा}
{जयं च जयकामस्तु पुत्रार्थी विन्दते सुतान्}%॥३८॥

\twolineshloka
{पतिकामा च भर्तारं सौभाग्यं च सुवासिनी}
{विधवा पूजयित्वा तु वैधव्यं नाप्नुयात्क्वचित्}%॥३९॥

\twolineshloka
{वैष्णव्याद्यासु दीक्षासु आदौ पूज्यो गणाधिपः}
{तस्मिन् सम्पूजिते विष्णुरीशो भानुस्तथा ह्युमा}%॥४०॥ 

\twolineshloka
{हव्यवाहमुखा देवाः पूजिताः स्युर्न संशयः}
{चण्डिकाद्या मातृगणाः परितुष्टा भवन्ति च}%॥४१॥

\twolineshloka
{तस्मिन्सम्पूजिते विप्रा भक्त्या सिद्धिविनायके}
{एवं कृते धर्मराज गणनाथस्य पूजने}%॥४२॥

\twolineshloka
{प्राप्स्यसि त्वं स्वकं राज्यं हत्वा शत्रून् रणाजिरे}
{सिध्यन्ति सर्वकार्याणि नात्र कार्या विचारणा}%॥४३॥

\twolineshloka
{एवमुक्तस्तु कृष्णेन सानुजः पाण्डुनन्दनः}
{पूजयामास देवस्य पुत्रं त्रिपुरघातिनः}%॥४४॥

शत्रुसङ्घं निहत्यासौ प्राप्तवान्राज्यमोजसा।

\uvacha{सूत उवाच}
\onelineshloka
{यः पूजयेन्मन्दभाग्यो गणेशं सिद्धिदायकम्}%॥४५॥

\twolineshloka
{सिध्यन्ति तस्य कार्याणि मनसा चिन्तितान्यपि}
{ख्यातिं गमिष्यते तेन नाम्ना सिद्धिविनायकः}%॥४६॥

\twolineshloka
{य इदं शृणुयान्नित्यं श्रावयेद् वा समाहितः}
{सिध्यन्ति सर्वकार्याणि विनायकप्रसादतः}%॥४७॥  

॥इति सिद्धिविनायकव्रतं भविष्योक्तं सम्पूर्णम्॥

\dnsub{सारभूतः श्लोकः}
“सिंहः प्रसेनम् अवधीत् सिंहो जाम्बवता हतः।\\
सुकुमारक मा रोदीः तव ह्येष स्यमन्तकः॥”\\

\dnsub{स्यमन्तकोपाख्यानपठने प्रमाणवचनानि}
कन्यादित्ये चतुर्थ्यां च शुक्ले चन्द्रस्य दर्शनम्।\\
मिथ्याभिदूषणं कुर्यात् तस्मात् पश्येन्न तं तदा॥\\
तद्दोषशान्तये जाप्यं विष्णुनोक्तं स्यमन्तकम्॥\\
(व्रतचूडामण्यादौ व्रतग्रन्थेषु)\\

ये शृण्वन्ति तवाख्यानं स्यमन्तकमणीयकम्॥ \\
चन्द्रस्य चरितं सर्वं तेषां दोषो न जायते॥१३२॥\\
(अत्रैव अग्रे उपाख्याने)\\

\sect{स्यमन्तकोपाख्यानम्}

\uvacha{नन्दिकेश्वर उवाच}

\twolineshloka
{शृणुष्वैकाग्रचित्तः सन् व्रतं गाणेश्वरं महत्}
{चतुर्थ्यां शुक्लपक्षे तु सदा कार्यं प्रयत्नतः}%॥१॥

\twolineshloka
{सनत्कुमार योगीन्द्र यदीच्छेच्छुभमात्मनः}
{नारी वा पुरुषो वाऽपि यः कुर्याद् विधिवद् व्रतम्}%॥२॥

\twolineshloka
{मोचयत्याशु विप्रेन्द्र सङ्कष्टाद् व्रतिनं हि तत्}
{अपवादहरं चैव सर्वविघ्नप्रणाशनम्}%॥३॥

\twolineshloka
{कान्तारे विषमे वाऽपि रणे राजकुलेऽथवा}
{सर्वसिद्धिकरं विद्धि व्रतानामुत्तमं व्रतम्}%॥४॥

\twolineshloka
{गजाननप्रियं चाथ त्रिषु लोकेषु विश्रुतम्}
{अतो न विद्यते ब्रह्मन् सर्वसङ्कष्टनाशनम्}%॥५॥

\uvacha{सनत्कुमार उवाच}

\twolineshloka
{केन चादौ पुरा चीर्णं मर्त्यलोकं कथं गतम्}
{एतत्समस्तं विस्तार्य ब्रूहि गाणेश्वरं व्रतम्}%॥६॥

\uvacha{नन्दिकेश्वर उवाच}
\twolineshloka
{चक्रे व्रतं जगन्नाथो वासुदेवः प्रतापवान्}
{आदिष्टं नारदेनैव वृथालाञ्छनमुक्तये}%॥७॥

\uvacha{सनत्कुमार उवाच}
\twolineshloka
{षड्गुणैश्वर्य-सम्पन्नः सृष्टिसंहार-कारकः} 
{वासुदेवो जगद्व्यापी प्राप्तवान् लाञ्छनं कथम्}%॥८॥

एतदाश्चर्यमाख्यानं ब्रूहि त्वं नन्दिकेश्वर।

\uvacha{नन्दिकेश्वर उवाच}
\onelineshloka{भूमिभारनिवृत्त्यर्थं वसुदेवसुतावुभौ}% ॥९॥

\twolineshloka
{रामकृष्णौ समुत्पन्नौ पद्मनाभ-फणीश्वरौ}
{जरासन्धभयात् कृष्णो द्वारकां समकल्पयत्}%॥१०॥

\twolineshloka
{विश्वकर्माणमाहूय पुरीं हाटकनिर्मिताम्}
{तत्र षोडशसाहस्रं स्त्रीणां चैव शताधिकम्}%॥११॥

\twolineshloka
{भवनानि मनोज्ञानि तेषां मध्ये व्यकल्पयत्}
{पारिजाततरुं मध्ये तासां भोगाय कल्पयत्}%॥१२॥

\twolineshloka
{यादवानां गृहास्तत्र षट् पञ्चाशच्च कोटयः}
{अन्येऽपि बहवो लोका वसन्ति विगतज्वराः}%॥१३॥

\twolineshloka
{यत् किञ्चित् त्रिषु लोकेषु सुन्दरं तत्र दृश्यते}
{सत्राजितप्रसेनाख्यौ पुत्रावुग्रस्य विश्रुतौ}%॥१४॥

\twolineshloka
{अम्भोधितीरमासाद्य तन्मनस्कतया च सः}
{सत्राजितस्तपस्तेपे सूर्यमुद्दिश्य बुद्धिमान्}%॥१५॥

\twolineshloka
{व्रतं निरशनं गृह्य सूर्यसम्बद्धलोचनः}
{ततः प्रसन्नो भगवान् सत्राजितपुरः स्थितः}%॥१६॥

\twolineshloka
{सत्राजितोऽपि तुष्टाव दृष्ट्वा देवं दिवाकरम्}
{तेजोराशे नमस्तेऽस्तु नमस्ते सर्वतोमुख}%॥१७॥

\twolineshloka
{विश्वव्यापिन् नमस्तेऽस्तु नमस्ते विश्वरूपिणे}
{काश्यपेय नमस्तेऽस्तु हरिदश्व नमोऽस्तु ते}%॥१८॥

\twolineshloka
{ग्रहराज नमस्तेऽस्तु नमस्ते चण्डरोचिषे}
{वेदत्रय नमस्तेऽस्तु सर्वदेव नमोऽस्तु ते}%॥१९॥

\twolineshloka
{प्रसीद पाहि देवेश सुदृष्ट्या मां दिवाकर}
{इत्थं संस्तूयमानोऽसौ देवदेवो दिवाकरः}%॥२०॥

{स्निग्धगम्भीरमधुरं सत्राजितमुवाच ह।}

\uvacha{सूर्य उवाच}

\onelineshloka{वरं ब्रूहि प्रदास्यामि यत् ते मनसि वर्तते}%॥२१॥

{सत्राजित महाभाग तुष्टोऽहं तव निश्चयात्।}

\uvacha{सत्राजित उवाच}

\onelineshloka
{स्यमन्तकमणिं देहि यदि तुष्टोऽसि भास्कर}%॥२२॥

{ददौ तस्य च तद् रत्नं स्वकण्ठादवतार्य सः।}

\uvacha{भास्कर उवाच}
\onelineshloka
{भाराष्टकं शातकुम्भं स्रवतेऽसौ महामणिः}%॥२३॥

\threelineshloka
{शुचिष्मता सदा धार्यं रत्नमेतन्महोत्तमम्}
{सत्राजित क्षणेनैतदशुचिं हन्ति मानवम्}
{इत्युक्त्वान्तर्दधे देवस्तेजोराशिर्दिवाकरः}%॥२४॥

\fourlineindentedshloka
{तत्कण्ठरत्नज्वलमानरूपी}
{पुरीं स कृष्णस्य विवेश सत्वरम्} 
{दृष्ट्वा तु लोका मनसा दिवाकरं}
{सञ्चिन्तयन्तो हि विमुष्टदृष्टयः}%॥२५॥

\fourlineindentedshloka
{समागतोऽयं हरिदश्वदीधिति-}
{र्जनार्दनं द्रष्टुमसंशयेन} 
{नायं सहस्रांशुरितीह लोकाः}
{सत्राजितोऽयं मणिकण्ठभास्वान्}%॥२६॥

\twolineshloka
{स्यमन्तकं महारत्नं दृष्ट्वा तत्कण्ठमण्डले}
{स्पृहां चक्रे जगन्नाथो न जहार मणिं तु सः}%॥२७॥

\twolineshloka
{सत्राजितो जातभयो याचयिष्यति मां हरिः}
{प्रसेनाय ददौ भ्रात्रे धार्योऽयं शुचिना त्वया}%॥२८॥

\twolineshloka
{एकदा कण्ठदेशेऽसौ क्षिप्त्वा तं मणिमुत्तमम्}
{मृगया क्रीडनार्थाय ययौ कृष्णेन संयुतः}%॥२९॥

\twolineshloka
{अश्वारूढोऽशुचिश्चासौ हतः सिंहेन तत्क्षणात्}
{रत्नमादाय सिंहोऽपि गच्छन् जाम्बवता हतः}%॥३०॥

\twolineshloka
{नीत्वा स विवरे रत्नं ददौ पुत्राय जाम्बवान्}
{पुरीं विवेश कृष्णोऽपि स्वकैः सर्वैः समावृतः}%॥३१॥

\twolineshloka
{प्रसेनोऽद्यापि नायाति हतः कृष्णेन निश्चितम्}
{मणिलोभेन हा कष्टं बान्धवः पापिना हतः}%॥३२॥

\twolineshloka
{द्वारकावासिनः सर्वे जना ऊचुः परस्परम्}
{वृथापवादसन्तप्तः कृष्णोऽपि निरगाच्छनैः}%॥३३॥

\twolineshloka
{सहैव तैर्गतोऽरण्यं दृष्ट्वा सिंहेन पातितम्}
{प्रसेनं वाहनयुतं तत्पदानुचरः शनैः}%॥३४॥

\twolineshloka
{ऋक्षेण निहतं दृष्ट्वा कृष्णश्चर्क्षबिलं गतः}
{विवेश योजनशतमन्धकारं स्वतेजसा}%॥३५॥

\twolineshloka
{निवारयन् ददर्शाग्रे प्रासादं बद्धभूमिकम्}
{तं कुमारं जाम्बवतो दोलायाममितद्युतिम्}%॥३६॥

\twolineshloka
{माणिक्यं लम्बमानं च ददर्श भगवान् हरिः}
{रूपयौवनसम्पन्नां कन्यां जाम्बवतीं पुनः}%॥३७॥

\threelineshloka
{दोलां दोलयमानां च ददर्श कमलेक्षणः}
{महान्तं विस्मयं चक्रे दृष्ट्वा तां चारुहासिनीम्}
{दोलां दोलयमाना सा जगौ गीतमिदं मुहुः}%॥३८॥

\begingroup
\bfseries
\twolineshloka
{सिंहः प्रसेनमवधीत् सिंहो जाम्बवता हतः}
{सुकुमारक मा रोदीस्तव ह्येष स्यमन्तकः}%॥३९॥
\endgroup

\twolineshloka
{मदनज्वरदाहार्ता दृष्ट्वा तं कमलेक्षणम्}
{उवाच ललितं बाला गम्यतां गम्यतामिति}%॥४०॥

\twolineshloka
{रत्नं गृहीत्वा वेगेन यावच्छेते तु जाम्बवान्}
{इत्याकर्ण्य वचः शौरिः शङ्खं दध्मौ प्रतापवान्}%॥४१॥

\twolineshloka
{आकर्ण्य सहसोत्थाय युयुधे ऋक्षराट् ततः}
{तयोर्युद्धमभूद्घोरं हरिजाम्बवतोस्तदा}%॥४२॥

\twolineshloka
{द्वारकावासिनः सर्वे गतास्ते सप्तमे दिने}
{मृतः कृष्णो भक्षितो वा निःसन्दिग्धं विचार्य च}%॥४३॥

\twolineshloka
{परलोकक्रियां चक्रुः परेतस्य तु ते तदा}
{एकविंशद्दिनं यावद् बाहुप्रहरणो विभुः}%॥४४॥

\twolineshloka
{युयुधे तेन ऋक्षेण युद्धकर्मणि तोषितः}
{जाम्बवान् प्राक्तनं स्मृत्वा दृष्ट्वा देवबलं महत्}%॥४५॥

\uvacha{जाम्बवानुवाच}

\twolineshloka
{अजेयोऽहं सुरैः सर्वैर्यक्षराक्षसदानवैः}
{त्वया जितोऽहं देवेश देवस्त्वमसि निश्चितम्}%॥४६॥

\twolineshloka
{जाने त्वां वैष्णवं तेजो नान्यथा बलमीदृशम्}
{इति प्रसाद्य देवेशं ददौ माणिक्यमुत्तमम्}%॥४७॥

\twolineshloka
{सुतां जाम्बवतीं नाम भार्यार्थं वरवर्णिनीम्}
{पाणिं वै ग्राहयामास देवदेवं च जाम्बवान्}%॥४८॥

\twolineshloka
{मणिमादाय देवोऽपि जाम्बवत्याऽपि संयुतः}
{तद्वृत्तान्तं समाचष्टे द्वारकावासिनां स्वयम्}%॥४९॥

\twolineshloka
{सत्राजितस्य माणिक्यं दत्तवान् संसदि स्थितः}
{मिथ्यापवादसंशुद्धिं प्राप्तवान् मधुसूदनः}%॥५०॥

\twolineshloka
{सत्राजितोऽपि सन्त्रस्तः कृष्णाय प्रददौ सुताम्}
{सत्यभामां महाबुद्धिस्तदा सर्वगुणान्विताम्}%॥५१॥

\twolineshloka
{शतधन्वाक्रूरमुखा यादवा दुष्टमानसाः}
{सत्राजितेन ते वैरं चक्रू रत्नाभिलाषिणः}%॥५२॥

\twolineshloka
{दुरात्मा शतधन्वाऽपि गते कृष्णे च कुत्रचित्}
{सत्राजितं निहत्याशु मणिं जग्राह पापधीः}%॥५३॥

\twolineshloka
{कृष्णस्य पुरतः सत्या समाचष्टे विचेष्टितम्}
{अन्तर्हृष्टो बहिःकोपी कृष्णः कपटनायकः}%॥५४॥

\twolineshloka
{बलदेवपुरो वाक्यमुवाच धरणीधरः}
{हत्वा सत्राजितं दुष्टो मणिमादाय गच्छति}%॥५५॥

\twolineshloka
{निहत्य शतधन्वानं गृह्णीमो रत्नमावयोः}
{मम भोग्यं च तद् रत्नं भविष्यति सुनिश्चितम्}%॥५६॥

\twolineshloka
{एतच्छ्रुत्वा  भयत्रस्तः शतधन्वाऽपि यादवः}
{आहूयाक्रूरनामानं माणिक्यं प्रददौ च सः}%॥५७॥

\twolineshloka
{आरुह्य वडवां वेगान्निर्गतो दक्षिणां दिशम्}
{रथस्थावनुगच्छेतां तदा रामजनार्दनौ}%॥५८॥

\twolineshloka
{शतयोजनमात्रेण ममार वडवा तदा}
{पलायमानो निहतः पदातिस्तु पदातिना}%॥५९॥

\twolineshloka
{रथस्थे बलदेवे तु हरिणा रत्नलोभतः}
{न दृष्टं तत्र तद्रत्नं बलदेवपुरोऽवदत्}%॥६०॥

\twolineshloka
{तदाकर्ण्य महारोषादुवाच वचनं बली}
{कपटी त्वं सदा कृष्ण लोभी पापी सुनिश्चितम्}%॥६१॥

\twolineshloka
{अर्थाय स्वजनं हंसि कस्त्वां बन्धुः समाश्रयेत्}
{अनेकशपथैः कृष्णो बलदेवं प्रसादयत्}%॥६२॥

\twolineshloka
{सोऽपि धिक् कष्टमित्युक्त्वा ययौ वैदर्भमण्डलम्}
{कृष्णोऽपि रथमारुह्य द्वारकां प्रययौ पुनः}%॥६३॥

\twolineshloka
{तथैवोचुर्जनाः सर्वे न साधीयानयं हरिः}
{निष्कासितो रत्नलोभाज्ज्येष्ठो भ्राता बलो बली}%॥६४॥

\twolineshloka
{तच्छ्रुत्वा दीनवदनः पापीयानिव संस्थितः}
{वृथाभिशापात् सन्तप्तो बभूव स जगत्पतिः}%॥६५॥

\twolineshloka
{अक्रूरोऽपि विनिष्क्रम्य तीर्थयात्रानिमित्ततः}
{काशीं गत्वा सुखेनासौ यजन् यज्ञपतिं प्रभुम्}%॥६६॥

\twolineshloka
{तोषमुत्पादयामास तेन द्रव्येण बुद्धिमान्}
{सुरालयगृहैश्चित्रैर्नगरं समकल्पयत्}%॥६७॥

\twolineshloka
{न दुर्भिक्षं न वै रोग ईतयो न च विड्वरम्}
{शुचिना धार्यते यत्र मणिः सूर्यस्य निश्चितम्}%॥६८॥

\twolineshloka
{जानन्नपि हि तत् सर्वं मानुषं भावमाश्रितः}
{लोकाचारं तथा मायामज्ञानं च समाश्रितः}%॥६९॥

\twolineshloka
{बन्धुवैरं समुत्पन्नं लाञ्छनं समुपस्थितम्}
{वृथापवादबहुलं जायमानं कथं सहे}%॥७०॥

\twolineshloka
{इति चिन्तातुरं कृष्णं नारदः समुपस्थितः}
{गृहीत्वा तत्कृतां पूजां सुखासीनस्ततोऽब्रवीत्}%॥७१॥

\uvacha{नारद उवाच}

\twolineshloka
{किमर्थं खिद्यसे देव किं वा ते शोककारणम्}
{यथावृत्तं समाचष्टे नारदाय च केशवः}%॥७२॥

\uvacha{नारद उवाच}

\twolineshloka
{जानामि कारणं देव यदर्थं लाञ्छनं तव}
{त्वया भाद्रपदे शुक्लचतुर्थ्यां चन्द्रदर्शनम्}%॥७३॥

{कृतं तेन समुत्पन्नं लाञ्छनं तु वृथैव हि।}

\uvacha{श्रीकृष्ण उवाच}

\onelineshloka
{वद नारद मे शीघ्रं को दोषश्चन्द्रदर्शने}%॥७४}

{किमर्थं तु द्वितीयायां तस्य कुर्वन्ति दर्शनम्।}

\uvacha{नारद उवाच}

\onelineshloka
{गणनाथेन संशप्तश्चन्द्रमा रूपगर्वतः}%॥७५॥

{त्वद्दर्शने नराणां हि वृथानिन्दा भविष्यति।}

\uvacha{श्रीकृष्ण उवाच}
\onelineshloka
{किमर्थं गणनाथेन शप्तश्चन्द्रः सुधामयः}%॥७६॥

{इदमाख्यानकं श्रेष्ठं यथावद् वक्तुमर्हसि।} 

\uvacha{नारद उवाच}
\onelineshloka
{गणानामाधिपत्ये च रुद्रेण विहितः पुरा}%॥७७॥

\twolineshloka
{अणिमा महिमा चैव लघिमा गरिमा तथा}
{प्राप्तिः प्राकाम्यमीशित्वं वशित्वं चाष्टसिद्धयः}%॥७८॥

\twolineshloka
{भार्यार्थं प्रददौ देवो गणेशस्य प्रजापतिः}
{पूजयित्वा गणाध्यक्षं स्तुतिं कर्तुं प्रचक्रमे}%॥७९॥

\uvacha{ब्रह्मोवाच}

\twolineshloka
{गजवक्त्र गणाध्यक्ष लम्बोदर वरप्रद}
{विघ्नाधीश्वर देवेश सृष्टिसंहारकारक}%॥८०॥

\twolineshloka
{यः पूजयेद् गणाध्यक्षं मोदकाद्यैः प्रयत्नतः}
{तस्य प्रजायते सिद्धिर्निविघ्नेन न संशयः}%॥८१॥

\twolineshloka
{असम्पूज्य गणाध्यक्षं ये वाञ्छन्ति सुरासुराः}
{न तेषां जायते सिद्धिः कल्पकोटिशतैरपि}%॥८२॥

\twolineshloka
{त्वद्भक्त्या तु गणाध्यक्ष विष्णुः पालयते सदा}
{रुद्रोऽपि संहरत्याशु त्वद्भक्त्यैव करोम्यहम्}%॥८३॥

\twolineshloka
{इत्थं संस्तूयमानोऽसौ देवदेवो गजाननः}
{उवाच परमप्रीतो ब्रह्माणं जगतां पतिम्}%॥८४॥

\uvacha{श्रीगणेश उवाच}

{वरं ब्रूहि प्रदास्यामि यत् ते मनसि वर्तते।}

\uvacha{ब्रह्मोवाच}
\onelineshloka
{क्रियमाणस्य मे सृष्टिर्निविघ्नं जायतां प्रभो}%॥८५॥

\twolineshloka
{एवमस्त्विति देवोऽसौ गृहीत्वा मोदकान् करे}
{सत्यलोकात् समागच्छन् स्वेच्छया गगने शनैः}%॥८६॥

\twolineshloka
{चन्द्रलोकं समासाद्य चलितो गणनायकः}
{उपहासं तदा चक्रे सोमो रूपमदान्वितः}%॥८७॥

\twolineshloka
{तं दृष्ट्वा कोपताम्राक्षो गणनाथः शशाप ह}
{दर्शनीयः सुरूपोऽहं सुन्दरश्चाहमित्यथ}%॥८८॥

\twolineshloka
{गर्वितोऽसि शशाङ्क त्वं फलं प्राप्स्यसि सत्वरम्}
{अद्यप्रभृति लोकास्त्वां न हि पश्यन्ति पापिनम्}%॥८९॥

\twolineshloka
{ये पश्यन्ति प्रमादेन त्वां नरा मृगलाञ्छनम्}
{मिथ्याभिशापसंयुक्ता भविष्यन्तीह ते ध्रुवम्}%॥९०॥

\twolineshloka
{हाहाकारो महाञ्जातः श्रुत्वा शापं च भीषणम्}
{अत्यन्तं म्लानवदनश्चन्द्रो जलमथाविशत्}%॥९१॥

\twolineshloka
{कुमुदं कौमुदीनाथः स्थितस्तत्र कृतालयः}
{ततो देवर्षिगन्धर्वा निराशा दीनमानसाः}%॥९२॥

\twolineshloka
{तुरासाहं पुरोधाय जग्मुस्ते तं पितामहम्}
{देवं शशंसुश्चन्द्रस्य गणेशस्य च चेष्टितम्}%॥९३॥

\twolineshloka
{दत्तः शापो गणेशेन कथयामासुरादरात्}
{विचार्य भगवान् ब्रह्मा तान् सुरानिदमब्रवीत्}%॥९४॥

\twolineshloka
{गणेशशापो देवेन्द्र शक्यते केन वाऽन्यथा}
{कर्तुं रुद्रेण न मया विष्णुना चापि निश्चितम्}%॥९५॥

\twolineshloka
{तमेव देवदेवेशं व्रजध्वं शरणं सुराः}
{स एव शापमोक्षं च करिष्यति न संशयः}%॥९६॥

\uvacha{देवा ऊचुः}

\twolineshloka
{केनोपायेन वरदो गजवक्त्रो गणेश्वरः}
{पितामह महाप्राज्ञ तदस्माकं वद प्रभो}%॥९७॥

\uvacha{पितामह उवाच}

\twolineshloka
{चतुर्थ्यां देवदेवोऽसौ पूजनीयः प्रयत्नतः}
{कृष्णपक्षे विशेषेण नक्तं कुर्याच्च तद् व्रतम्}%॥९८॥

\twolineshloka
{अपूपैर्घृतसंयुक्तैर्मोदकैः परितोषयेत्}
{मधुरान्नं हविष्यं च स्वयं भुञ्जीत वाग्यतः}%॥९९॥

\twolineshloka
{स्वर्णरूपं गणेशस्य दातव्यं द्विजसत्तम}
{शक्त्या च दक्षिणां दद्याद् वित्तशाठ्यं न कारयेत्}%॥१००॥

\twolineshloka
{एवं श्रुत्वा च तैः सर्वैर्गीष्पतिः प्रेषितस्तदा}
{स गत्वा कथयामास चन्द्राय ब्रह्मणोदितम्}%॥१०१॥

\twolineshloka
{व्रतं चक्रे ततश्चन्द्रो यथोक्तं ब्रह्मणा पुरा}
{आविर्बभूव भगवान् गणेशो व्रततोषितः}%॥१०२॥

\fourlineindentedshloka
{तं क्रीडमानं गणनायकं च}
{तुष्टाव दृष्ट्वा तु कलानिधानः}
{त्वं कारणं कारणकारणानां}
{वेत्तासि वेद्यं च विभो प्रसीद}%॥१०३॥

\fourlineindentedshloka
{प्रसीद देवेश जगन्निवास}
{गणेश लम्बोदर वक्रतुण्ड}
{विरिञ्चिनारायणपूज्यमान}
{क्षमस्व मे गर्वकृतं च हास्यम्}%॥१०४॥

\fourlineindentedshloka
{ये त्वामसम्पूज्य गणेश नूनं}
{वाच्छन्ति मूढाः स्वकृतार्थसिद्धिम्}
{ते दैवनष्टा निभृतं च लोके}
{ज्ञातो मया ते सकलः प्रभावः}%॥१०५॥

\fourlineindentedshloka
{ये चाप्युदासीनतरास्तु पापाः}
{ते यान्ति वासं नरके सदैव}
{हेरम्ब लम्बोदर मे क्षमस्व}
{दुश्चेष्टितं तत् करुणासमुद्र}%॥१०६॥

\twolineshloka
{एवं संस्तूयमानोऽसौ चन्द्रेणाह गजाननः}
{तुष्टोऽहं तव दास्यामि वरं ब्रूहि निशाकर}%॥१०७॥

\uvacha{चन्द्र उवाच}

\twolineshloka
{लोकानां दर्शनीयोऽहं भवामि पुनरेव हि}
{विशापोऽहं भविष्यामि त्वत्प्रसादाद् गणेश्वर}%॥१०८॥

\uvacha{गणेश उवाच}

\twolineshloka
{वरमन्यं प्रदास्यामि नैतद् देयं मया तव}
{ततो ब्रह्मादयः सर्वे समाजग्मुर्भयार्दिताः}%॥१०९॥

\twolineshloka
{विशापं कुरु देवेश प्रार्थयामो वयं तव}
{विशापमकरोच्चन्द्रं कमलासनगौरवात्}%॥११०॥

\twolineshloka
{भाद्रशुक्लचतुर्थ्यां तु ये पश्यन्ति सदैव हि}
{मिथ्यापवादमावर्षं प्राप्स्यन्तीह न संशयः}%॥१११॥

\twolineshloka
{मासादौ पूर्वमेव त्वां ये पश्यन्ति सदा जनाः}
{भद्रायां शुक्लपक्षस्य तेषां दोषो न जायते}%॥११२॥

\twolineshloka
{तदाप्रभृति लोकोऽयं द्वितीयायां कृतादरः}
{पुनरेव तु पप्रच्छ कलावान् गणनायकम्}%॥११३॥

{केनोपायेन देवेश तुष्टो भवसि तद्वद।}

\uvacha{गणेश उवाच}
\onelineshloka{यश्च कृष्णचतुर्थ्यां तु मोदकाद्यैः प्रपूज्य माम्}%॥११४॥

\twolineshloka
{रोहिण्या सहितं त्वां च समभ्यर्च्यार्घ्यदानतः}
{यथाशक्त्या च मद्रूपं स्वर्णेन परिकल्पितम्}%॥११५॥

\twolineshloka
{दत्त्वा द्विजाय भुञ्जीत कथां श्रुत्वा विधानतः}
{सदा तस्य करिष्यामि सङ्कष्टस्य निवारणम्}%॥११६॥

\twolineshloka
{भाद्रशुक्लचतुर्थ्यां तु मृन्मयी प्रतिमा शुभा}
{हेमाभावे तु कर्तव्या नानापुष्पैः प्रपूज्य माम्}%॥११७॥

\twolineshloka
{ब्राह्मणान् भोजयेत् पश्चाज्जागरं च विशेषतः}
{स्थापयेदव्रणं कुम्भं धान्यस्योपरि शोभितम्}%॥११८॥

\twolineshloka
{यथाशक्त्या च मद्रूपं शातकुम्भेन निर्मितम्}
{वस्त्रद्वयसमाच्छन्नं मोदकाद्यैः प्रपूज्य माम्}%॥११९॥

\twolineshloka
{रक्ताम्बरधरो मर्त्यो ब्रह्मचर्यव्रतः शुचिः}
{रोहिणीसहितं त्वां च पूजयेत् स्थाप्य मत्पुरः}%॥१२०॥

\twolineshloka
{रजतस्य तु रूपं ते कृत्वा शक्त्या विनिर्मितम्}
{वस्त्रं शिवप्रियायेति उपवस्त्रं गणाधिपे}%॥१२१॥

\twolineshloka
{गन्धं लम्बोदरायेति पुष्पं सिद्धिप्रदायके}
{धूपं गजमुखायेति दीपं मूषकवाहने}%॥१२२॥

\twolineshloka
{विघ्ननाथाय नैवेद्यं फलं सर्वार्थसिद्धिदे}
{ताम्बूलं कामरूपाय दक्षिणां धनदाय च}%॥१२३॥

\twolineshloka
{इक्षुदण्डैर्मोदकैश्च होमं कुर्याच्च नामभिः}
{विसर्जनं ततः कुर्यात् सर्वसिद्धिप्रदायकम्}%॥१२४॥

\twolineshloka
{एवं सम्पूज्य विघ्नेशं कथां श्रुत्वा विधानतः}
{मन्त्रेणानेन तत् सर्वं ब्राह्मणाय निवेदयेत्}%॥१२५॥

\twolineshloka
{दानेनानेन देवेश प्रीतो भव गणेश्वर}
{सर्वत्र सर्वदा देव निर्विघ्नं कुरु सर्वदा}%॥१२६॥

\twolineshloka
{मानोन्नतिं च राज्यं च पुत्रपौत्रान् प्रदेहि मे}
{गाश्च धान्यं च वासांसि दद्यात् सर्वं स्वशक्तितः}%॥१२७॥

\twolineshloka
{दत्त्वा तु ब्राह्मणे सर्वं स्वयं भुञ्जीत वाग्यतः}
{मोदकापूपमधुरं लवणक्षारवर्जितम्}%॥१२८॥

\twolineshloka
{एवं करोति यश्चन्द्र तस्याहं सर्वदा जयम्}
{सिद्धिं च धनधान्ये च दादामि विपुलां प्रजाम्}%॥१२९॥

\twolineshloka
{इत्युक्त्वान्तर्दधे देवो विघ्नराजो विनायकः}
{तद् व्रतं कुरु कृष्ण त्वं ततः सिद्धिमवाप्स्यसि}%॥१३०॥

\twolineshloka
{नारदेनैवमुक्तस्तु व्रतं चक्रे हरिः स्वयम्}
{मिथ्यापवादं निर्मृज्य ततः कृष्णोऽभवच्छुचिः}%॥१३१॥

\twolineshloka
{ये शृण्वन्ति तवाख्यानं स्यमन्तकमणीयकम्}
{चन्द्रस्य चरितं सर्वं तेषां दोषो न जायते}%॥१३२॥

\twolineshloka
{भाद्रशुक्लचतुर्थ्यां तु क्वचिच्चन्द्रस्य दर्शनम्}
{जातं तत्परिहारार्थं श्रोतव्यं सर्वमेव हि}%॥१३३॥

\threelineshloka
{यदा यदा मनःकष्टं सन्देह उपजायते} 
{तदा तदा च श्रोतव्यमाख्यानं कष्टनाशनम्}
{एवमुक्त्वा गतो देवो गणेशः कृष्णतोषितः}%॥१३४॥

\fourlineindentedshloka
{यदा यदा पश्यति कार्यमुत्थितं}
{नारी नरश्चाथ करोति तद् व्रतम्}
{सिध्यन्ति कार्याणि मनेप्सितानि}
{किं दुर्लभं विघ्नहरे प्रसन्ने}%॥१३५॥

\end{center}

॥इति श्रीस्कन्दपुराणे नन्दिकेश्वरसनत्कुमारसंवादे स्यमन्तकोपाख्यानं सम्पूर्णम्॥

